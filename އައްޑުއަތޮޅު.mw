{{MaldiveAtoll|
ImageExists=Yes|
atollimage=Seenu atoll.jpg|
admin_name=ސ. އަތޮޅު|
atoll_name=އައްޑުއަތޮޅު|
location=<font face=Times New Roman">0° 36' ދ and 0° 44' ދ</font>|
letter=S|
abbreviation=S (&#1936;)|
capital=[[Hithadhoo (Seenu Atoll)|ހިތަދޫ]]|
population=28707|
noofislands=23|
inhabited_islands=6|
atoll_chief= -|
islands=[[Feydhoo (Seenu Atoll)|ފޭދޫ]] '''[[Hithadhoo (Seenu Atoll)|ހިތަދޫ]]''' [[Hulhudhoo (Seenu Atoll)|ހުޅުދޫ]] [[Maradhoo (Seenu Atoll)|މަރަދޫ]] [[Maradhoo-Feydhoo (Seenu Atoll)|މަރަދޫފޭދޫ]] [[Meedhoo (Seenu Atoll)|މީދޫ]]|
unislands=[[Aboohéra|އަބޫހެރަ]] [[Bodu Hajara|ބޮނޑަ ހަޖަރާ]] [[Boduhéragandu|ބޮނޑަހެރަގަނޑަ]] [[Dhigihéra|ދިގިހެރަ]] [[Fahikédéhérangada|ފަހިކެޑެހެރަގަނޑަ]] [[Gan (Seenu Atoll)|ގަން]] [[Gaukendi|ގައުކެނޑި]] [[Geskalhuhéra|ގެސްކަޅަހެރަ]] [[Hankedé|ހަންކެޑެ]] [[Hankedé Hajara|ހަންކެޑެހަޖަރާ]] [[Heréthéré|ހެރަތެރެ]] [[Hikihéra|ހިކަހެރަ]] [[Kafathalhaa Héra|ކަފަތަޅާހެރަ]] [[Kandu Huraa|ކަނޑިހެރަ]] [[Kédévaahéra|ކެޑެވާހެރަ]] [[Koahera|ކޯހެރަ]] [[Kuda Kandihéréganda|ކޮޑަކަނޑިހެރަގަނޑަ]] [[Maahera|މާހެރަ]] [[Maamendhoo (Seenu Atoll)|މާމެންދޫ]] [[Madihéra|މަޑިހެރަ]] [[Mulikédé|މުލިކެޑެ]] [[Savaaheli|ސަވާހެލި]] [[Vashahéra|ވަށަހެރަ]] [[Villingili (Seenu Atoll)|ވިލިގިލި]]|
}}
'''އައްޑުއަތޮޅަކީ''' ދިވެހިރާއްޖެ އެންމެ ދެކުނަށް އޮތް އަތޮޅެވެ. މިއަތޮޅުގައި އޮތް 23 ރަށުގެ ތެރެއިން މީހުން ދިރިއުޅެނީ ހަ ރަށުގައެވެ. އެއީ '''[[Meedhoo (Seenu Atoll)|މީދޫ]]'''، '''[[Hithadhoo (Seenu Atoll)|ހިތަދޫ]]'''، '''[[Maradhoo (Seenu Atoll)|މަރަދޫ]]'''، '''[[Maradhoo-Feydhoo (Seenu Atoll)|މަރަދޫފޭދޫ]]'''، '''[[Feydhoo (Seenu Atoll)|ފޭދޫ]]''' އަދި '''[[Hulhudhoo (Seenu Atoll)|ހުޅުދޫ]]''' މި ހަރަށެވެ. އައްޑުއަތޮޅަކީ މާލެ ފިޔަވައި ދިވެހިރާއްޖޭގައި އޮތް އެންމެ އާބަދީ ބޮޑު އަތޮޅެވެ. 
==ޖޫރާފީ==
އައްޑުއަތޮޅަކީ ހުވަދުއަތޮޅުގެ ދެކުނުން އޮތް 48 މޭލުގެ އައްޑޫ ކަނޑުގެ ދެކުނުގައި އޮތް އަތޮޅެވެ. މި އަތޮޅު އޮތީ ހިންދު ކަނޑުގެ ލީޑިންގ ޕޮއިންޓެއްގައެވެ. އަތޮޅު އުފެދިފައި އޮތްގޮތުން މި އަތޮޅު ވެފައިވަނީ ވަރަށް މޮޅު ގުދުރަތީ ބަނދަރަކަށެވެ. 

އައްޑުއަތޮޅު އޮތީ ދެކުނު އަރުލުން 1.35.30 ދ. އާއި 1.47.30 ދ. އާއި އިރުމަތީ ތޫލުން 73.04.07 އ. އާއި 73.14.30 އ. އާ ދެމެދުގައެވެ. އަތޮޅުގެ 71% ގައި އޮތީ ހިކިފަސްތަނެވެ. އެތެރެވަރީގައި ހުރީ 22 އަކަމޭލެވެ. އަތޮޅުގެ އެންމެ ދިގުގޮތަކީ ކަނޑިހެރަ އިން ގަމުގެ ފުއްޓަރު ބޭރަށެވެ. މިދެމެދުގެ ދިގުމިނަކީ ½ 6 މޭލެވެ. އަތޮޅުގެ އެންމެ ފުޅާ ގޮތަކީ ހިތަދޫ އުތުރު ހޭބޭރުން މީދޫ އިރުމަތީ ހޭބޭރަށެވެ. މި ދެމެދުގައި ހުރީ ¾ 9 މޭލެވެ. އަތޮޅުގައި އޮތީ 4 ކަނޑު އޮޅިއެވެ. އެއީ ދެކުނު ފެހުނުގައި 2 ކަނޑު އޮޅިއަކާއި އުތުރު ފަރާތުގައި 2 ކަނޑުއޮޅިއެވެ. އަތޮޅުގެ އުތުރު ދުނި ފިޔަވައި އަނެއް 3 ފަރާތުގައި ރަށްރަށް އުފެދިފައިވެއެވެ. އުތުރު ދުނި އޮތީ ވަރަށް ބޮޑަށް ހުޅުވިފައެވެ. މިދުނީގެ މެދުތެރޭގައި އޮތް ކަނޑު ހުރާ ވެސް ގިރަމުން ގޮސް މިއަދު އޮތީ ބުރިބުރި ވެފައެވެ. 1941 މ. ގައި މިއީ ރުއްގަސް ހުރި ރަށެކެވެ. އަދި އިނގިރޭސީން އައްޑު އަތޮޅުގައި ތިބި އިރު ސަބްމެރިން ކޭބަލްތަކާއި މައިން ފީލްޑްސް ތަކުގެ މައިގަނޑު ހުރީވެސް މިރަށުގައެވެ. މިދުނީގެ އިރުމަތީ ކޮޅުގައި އޮތް މީދޫ ހެރަތެރޭގެ ރަށްރަށް ވެސް ގިރަމުން ބުރިވަމުން އަދި ދެރަށް ގުޅެމުން ގޮސްފައިވެއެވެ.

އިރުމަތީ ދުނި މީދޫން ފެށިގެން ވިލިގިލި ކަނޑާ ދެމެދު އެއީ އެއްފަޅެވެ. ފަޅުގެ ދިގު މިނަކީ ½ 5 މޭލެވެ. މިފަޅުގައި އޮތް މީހުން ދިރިއުޅޭ ރަށަކީ ހުޅުމީދޫއެވެ. މިރަށް ވަނީ އިދާރީ ގޮތުން ދެބައި ކުރެވިފައެވެ. އެހެން ކަމުން މި އަދު މި ފަޅުގެ އިރުއުތުރުގައި އޮތީ މީދުއެވެ. ދެން އެއާ ޖެހިގެން ދެކުނަށް ހުޅުދުއެވެ. ހުޅުދޫގެ ދެކުނަށް ވިލިގިލި ކަނޑާ ދެމެދުގައި އޮތީ ހުޅުދޫ ހެރަތެރެ އެވެ. މިރަށްރަށް ވެސް ވަރަށް ބޮޑަށް ގިރަމުން ދެއެވެ. 

ދެކަނޑު އޮޅި މެދުގައި އޮތް ވިލިގިއްޔަށާއި މަޑިހެރަ އަށް ވެސް ގިރުމާއި ވޮޑުމުން ބޮޑެތި ބަދަލުތަކެއް އައިސް އެ ދެރަށުގައި ކުޅި އުފެދިފައިވެއެވެ. އަދި އެ ދެރަށް މިހާރު އޮތީ ގުޅިފައެވެ. 

އަތޮޅުގެ ހުޅަނގު ދެކުނު ދުނި ގަމުން ފެށިގެން ގޮސް ނިމެނީ ހިތަދޫގެ އުތުރު ކޮޅަށެވެ. މި ދުނީގައި އޮތް މައި ރަށްރަށަކީ ގަމާއި ފޭދުއާއި މަރަދުއާއި ހިތަދުއެވެ. ހިތަދުއަކީ ކުރީން ވަކިން އޮތް 7 ރަށް ގުޅިގެން އުފެދިފައި އޮތް ރަށެކެވެ. އަދި މިހާރު އެރަށު ފެހުނުން އޮތް އަބޫހެރަ އާއި ރުއްޖެހިހެރަ ވެސް ވަނީ ހިތަދުއާއި ގުޅިފައެވެ. 


==ތާރީޚު==
ތާރީހީ ގޮތުން ބަލާއިރު އައްޑުއަތޮޅަކީ ވަރަށް ފާހަގަ ކޮށްލެވޭ އަތޮޅެކެވެ. ވިރާސީ ރަސްކަމުގެ ދުވަސްވަރުގައި ރާއްޖޭގައި އައްޑުއަތޮޅަށް ނިސްބަތްވާ ރަސްރަސްކަލުން ރަސްކަން ކުރައްވާފައިވެއެވެ. ހަމަ އެފަދައިން ވަޒީރުކަން ކުރެއްވި ބޭފުޅުންވެސް މަދެއް ނޫނެވެ. 1959 ވަނަ އަހަރު އައްޑުއަތޮޅާއި އަދި އޭގެ އިތުރުން ދެކުނުގެ ދެ އަތޮޅުކަމުގައިވާ ފުވައްމުލަކާއި ހުވަދުއަތޮޅު އެކުވެގެން [[އެކުވެރި ސުވައިދީބު ޖުމްހޫރިއްޔާ]] ގެ ނަމުގައި ދައުލަތެއް އިއުލާނު ކުރިއެވެ. 

ދިވެހިރާއްޖޭގެ ވެރިކަން ޖުމުހޫރިއްޔަތަކަށް ބަދަލުވިފަހުން އައްޑުއަތޮޅުގެ ބޭފުޅަކަށް، އެންމެ ފުރަތަމަ ވަޒީރުކަން ލިބިވަޑައިގަތީ 11 ނޮވެންބަރު 1993 އިން 10 ނޮވެންބަރު 2003 އަށް ދައުލަތުގެ ބަންޑާރަ ނާއިބުކަން ކުރެއްވި [[މުޙައްމަދު މުނައްވަރު|ޑރ. މުޙައްމަދު މުނައްވަރަ]]ށެވެ. 11 ނޮވެންބަރު 2003 އިން ފެށިގެން ބަންޑާރަނާއިބު ކަމުގެ މަގާމަށް ވަޑައިގެންނެވި [[ޙަސަން ސަޢީދު|ޑރ. ޙަސަން ސަޢީދަކީ]] ވެސް އައްޑުއަތޮޅުގެ ބޭފުޅެކެވެ.

{{Maldives-geo-stub}}

{{Atolls of the Maldives}}

[[Category:Atolls of the Maldives]]
[[Category:Indian Ocean atolls]]
[[en:Seenu Atoll]]
[[it:Atollo Seenu]]
